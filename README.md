# Czytelnicy w okolicy

to serwis umożliwiający budowanie lokalnych sieci osób lubiących czytać – w celu poznania się i wypożyczania sobie nawzajem książek. Więcej na [czytelnicywokolicy.pl](http://czytelnicywokolicy.pl).

## Jak dodawać książki?

1. Katalog książek mieści się w pliku **index.md** i tylko ten plik Cię interesuje (resztę możesz zignorować – odpowiadają one za wygląd oraz działanie strony).
2. Aby móc edytować katalog, musisz [zarejestrować się](https://github.com/join) na GitHubie. W drugim kroku (*Choose your plan*) wybierz darmowe konto.
3. Potrzebne Ci będzie także konto w serwisie [Twitter](https://twitter.com). Za jego pomocą inni Czytelnicy będą mogli się z Tobą skontaktować (i *vice versa*). Konto na Twitterze również jest darmowe.
4. Po założeniu obu kont [zaloguj się](https://github.com/login) na GitHubie i wróć do repozytorium Twojej okolicy (czyli tutaj).
5. Kliknij plik index.md a następnie ikonkę przedstawiającą ołówek. GitHub utworzy Twoją kopię repozytorium okolicy (tzw. *fork*).
6. Dodaj książki, koniecznie zachowując ustalony porządek (myślniki, cudzysłowy, wcięcia, odstępy, format daty, nazwisko autora przed imieniem) – najwygodniej po prostu zduplikować już istniejącą pozycję (Ctrl+C, Ctrl+V) i wyedytować kopię. Nowe książki należy dodawać na górze (7 linijka, pod nagłówkiem "książki:"), a nie na dole listy.
7. Zanim dodasz do katalogu nową książkę, sprawdź czy przypadkiem ktoś inny nie dodał jej już wcześniej. Jeśli tak, to zamiast zamieszczać ją po raz drugi, dodaj tylko pod tamtą pozycją nową linijkę z Twoim twitterem.
8. Po uzupełnieniu katalogu o nowe książki jeszcze raz upewnij się, czy wszystko jest w porządku (nie ma żadnych literówek, zachowany jest układ wcięć i odstępów itp.), a następnie kliknij zielony przycisk *Propose file change* na dole strony, a na kolejnych stronach *Create pull request*.
9. Kiedy administrator Twojej okolicy zaakceptuje wprowadzone przez Ciebie zmiany, Twoje książki automatycznie pojawią się na stronie. 
10. Gdy to nastąpi, skasuj swoją kopię (*fork*) repozytorium. Aby to zrobić, kliknij swoją nazwę użytkownika w prawym górnym rogu, następnie zakładkę *Repositories* i tam „czytelnicywokolicy”. Gdy znajdziesz się w swoim *forku* (to w którym repozytorium się znajdujesz, możesz łatwo sprawdzić zerkając na pasek adresu przeglądarki – po „github.com/” będzie Twoja nazwa użytkownika). Teraz przejdź do ustawień (*Settings* – po prawej stronie) i kliknij przycisk *Delete this repository* (na samym dole). Aby potwierdzić chęć usunięcia repozytorium, wpisz jego nazwę („czytelnicywokolicy”).
11. Następnym razem proces dodawania książek będzie już znacznie wygodniejszy – kiedy administrator Twojej okolicy przyzna Ci uprawnienia współtwórcy katalogu, będziesz móc zapisywać zmiany bezpośrednio w głównym repozytorium (bez tworzenia jego kopii oraz konieczności akceptowania zmian przez administratora). Zamiast przycisku *Propose file change* pojawi się *Commit changes* wraz z opcją *Commit directly to the gh-pages branch*. Po jego kliknięciu wprowadzone przez Ciebie zmiany pojawią się na stronie natychmiatowo! :)